---
layout: page
title: Pravila
permalink: /pravila/
---
Lep pozdrav na Discord strežniku Pokémon GO skupnosti v Ljubljani!

Najprej si nastavi vzdevek, da bo enak tistemu, ki ga uporabljaš v Pokémon GO.
Da bo vse potekalo v najlepšem redu, si vzemi pet minut časa in pozorno preberi
spodnja pravila. Z uporabo tega strežnika se namreč strinjaš, da jih boš
spoštoval/a.

Več o sistemu Discord in njegovi uporabi si preberi [tukaj](/discord/). Za
kakršna koli vprašanja ali v primeru nejasnosti pa se obrni na enega od
moderatorjev.


## 1. Splošno pravilo obnašanja

Bodi spoštljiv/a do ostalih članov Pokémon GO skupnosti pa tudi do okolice
(ljudi, ki ne igrajo igre Pokémon GO).


## 2. Bojevanje v telovadnicah

Pri zavzemanju telovadnic spoštuj gentlemanski kodeks obnašanja in omogoči tudi
drugim trenerjem, da pridejo do dnevnih 50 cekinov. Prepovedano je zbijati
telovadnice, kjer nihče od igralcev še ni dosegel 8 ur in 20 minut (= 50
cekinov), in to se bo štelo kot kršitev pravil obnašanja. Poleg zahtevanega
minimuma (8 ur in 20 minut star gym) velja priporočilo, da poskusi omogočiti 50
cekinov čim večjemu številu trenerjev v telovadnici.

Vsako tretjo soboto v mesecu zgoraj zapisano pravilo ne velja in trenerji lahko
zavzamejo vsako telovadnico, ki jo želijo. Namen te izjeme je narediti borbo v
telovadnicah enkrat na mesec bolj zabavno in hkrati prispevati k sprostitvi
oziroma razelektritvi vzdušja v skupnosti.

Za EX raide so se vse tri skupine dogovorile za rotacijo barve telovadnice po
naslednjem zaporedju:
 2. <span style="color: #f6d500;">rumena</span> telovadnica,
 3. <span style="color: #3568ef;">modra</span> telovadnica,
 1. <span style="color: #f00022;">rdeča</span> telovadnica,
 4. zabavna telovadnica, kjer ni pravil (obvelja barva skupine, ki jo uspe osvojiti)
 5. potem se vrstni red ponovi


## 3. Udeležba na raidih

Spoštuj pravilo, da se v kanalih za dogovarjanje o raidih govori samo o tem. Za
druge teme in debate je vsem na voljo splošni kanal. V zvezi z raidi se oglašaj
samo takrat, ko nameravaš priti na raid (brez odgovorov 'ne morem', 'ne vem, če
pridem', 'moram še prej nekaj pojest in pod tuš' in podobno).

Ko potrjuješ udeležbo, uporabljaj poseben emoji za ta raid ali z besedo zapiši,
za kateri raid se javljaš. Primer: raid na gymu Julija Primicova ima naslednji
emoji: <img src="/assets/img/ghost.svg" style="height: 1.5em"/>. Ko potrjuješ
udeležbo za ta raid, napiši ‘<img src="/assets/img/ghost.svg" style="height:
1.5em"/> +1’ ali ‘julija +1’).

Ko se udeležiš raida, bodi pripravljen/a počakati pet minut na morebitne
zamudnike. Če bo imel kdo od sotrenerjev težave, zapusti bitko in mu/ji pomagaj,
da se vrne v raid in tako ne izgubi dnevnega raid passa.

Ko prosiš, da te drugi počakajo, vedno povej točno uro, ko lahko prideš. Če
zamujaš več kot 5 minut, se zavedaj, da s tem zadržuješ vse ostale, zato
razmisli o tem, da greš raje na naslednji raid.


## 4. Sklicevanje raidov

Pri sklicevanju raidov se poskušaj držati spodnjih priporočil. To niso stroga
pravila, ker so odvisna od posameznih primerov:

 1. Omogoči najmanj 30 minut do zbora, da se lahko raida udeleži čim več trenerjev.
 2. Če nameravaš s skupino igralcev naprej na naslednji raid, si vzemite minuto časa in najprej objavite zbor za naslednji raid.
 3. Med posameznimi raidi naj bo vsaj 30 minut časa, če sta telovadnici blizu, pa 20 minut.
 4. Izogibaj se sklicevanju raidov, ki se iztekajo (za katere je ostalo še manj kot 10 minut časa).
 5. Če skličeš raid, vedno pridi na njegov zbor.


## 5. Miroljubno razreševanje sporov

Prvo pravilo: Ne prepiraj se z drugimi trenerji.

Drugo pravilo: Če že pride do prepira, naj ta prepir ne postane problem vseh
ostalih (to ni tema splošnega chata, kjer bi se oglašali vsi, ki nimajo zveze s
tem).

Tretje pravilo: V primeru spora se najprej poskušaj pogovoriti s tistim, ki ti
je naredil krivico. (Če imaš problem pri vzpostavljanju stika, se obrni na
nekoga tretjega, ki lahko pomaga organizirati pogovor ali celo sodeluje kot
moderator.)

Četrto pravilo: Če noben od prejšnjih poskusov ni bil uspešen, se obrni na svet
starešin, ki bo to obravnaval na posebnem kanalu z obema vpletenima (ali več
vpletenimi igralci).


## 6. Sankcije kršitev

Za neprimerno obnašanje svet starešin izreče kazen, ki je sorazmerna glede na
kršitve. Na voljo ima naslednje inštrumente:

 1. opomin,
 2. začasna izključitev iz vseh skupin (za en teden),
 3. daljša izključitev,
 4. trajna izključitev.

Vsak ima pravico do zagovora, razen če se tej pravici odpove. Z vzpostavitvijo
novega sistema obveščanja se pustijo ob strani stare zamere med trenerji in se
začne od začetka ('obrnemo nov list').


## 7. Razno

Vsako tretjo soboto v mesecu bo Pokémon GO skupnost v Ljubljani organizirala
različne lokalne dogodke, kjer se boste lahko trenerji in skupine pomerili v
tekmovanju v različnih disciplinah. Obvestila o dogodkih bodo med pripetimi
objavami na splošnem kanalu.
